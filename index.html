1. ******Ciao Michele, benvenuto su World V. Parlaci un po’ di te e del tuo background.******

Ciao a tutti e grazie della vostra ospitalità. Ho iniziato da molto piccolo a sviluppare questo dono. Credo sia una conoscenza acquisita in esistenze precedenti. Ci credo molto così come credo che c'è gente ad esempio dotata per la matematica, che gli viene facile fin da bambini. Con l'aiuto dei miei genitori ho scelto un percorso artistico di studi. Nel primo periodo creavo illustrazioni e graphic novel dark. Mi ricordo due titoli: Un lavoro del diavolo e La morte a venezia. Sicuramente il tema dell'aldilà mi ha affascinato molto da ragazzo e continua a farlo.

2. ******Hai alle spalle una lunga carriera da artista, puoi parlarcene un po’?******

Agli inizi della mia carriera avevo due gallerie che mi rappresentavano: una galleria nel mio territorio e un'altra in Danimarca. Poi in seguito ho preferito usare delle buone gallerie online che accettassero anche arte digitale tipo la RISEART che fa una dura selezione. Ho ricevuto varie convocazioni il mese scorso ad esempio una dall'Arcadia di New York che si occupa esclusivamente di arte tradizionale. Tuttavia io uso molto anche l'arte digitale e non tutti i vecchi mercati che curano il tradizionale hanno aperto le porte anche al digitale. Un'altra aspetto che ha infuenzato la mia pittura è l'uso del 3D. Ho lavorato per anni con la grafica 3D nei diversi settori architettura e arredamento.


3. ******Quando hai scoperto il mondo degli NFT? Quali sono state le tue sensazioni iniziali, e quando sei entrato ufficialmente deciso di "mintare" la tua prima opera*****

Su questa domanda dovrei chiamare in causa quel santo del mio amico Andrea. é stato lui a parlarmi degli NFT mai io col mio solito ottimismo lo liquidai immediatamente. Fortunatemente Andrea si è armato di una grande pazienza e non si è arreso subito. La mia prima opera Red Lips è stata coniata su Opensea ed essa che è il mio genesis ora appartiene a R64X. Poi la mia fortuna è stata quella di essere inserito subito su KnownOrigin. Devo veramente tanto a questa piattaforma dove ho venduto davvero tanti NFT.

4. Parliamo della tua arte e del tuo stile: quali sono le tue fonti di ispirazione e gli artisti che ti hanno influenzato maggiormente?

Cerco di darti gli ingredienti:
l'espressionismo di Klimt e Schiele;
l'espressionismo astratto
Altri artisti in particolare: Van Gogh, Lucian Froid, Francis Bacon
Poi aggiungo:
il fumetto di Frank Miller, il maestro Sergio Toppi
il cinema:
fantascenza, genere introspettivo, il genere biografico.


5. ******Nella collezione “Heavenly Appearance” proponi una serie di ritratti femminili ammalianti, che trascendono dal realismo e si mescolano con affascinanti elementi astratti. Da dove nascono queste opere e cosa ti ha ispirato?******

Heavenly Appearance sono delle creature innocenti che si contrappongono alla collezione "De insomniis" di opere oscure. La natura dell'artista presenta un bipolarismo più accentuato rispetto alle persone tra virgolette normali. Io voglio portare questa natura ad esprimere liberamente se stessa, senza limiti nè nell'uno nè nell'altro senso.

6. ******Con oltre 20 anni di carriera alle spalle, possiamo dire che la tua arte non nasce nell’era digital. Come hai vissuto questa transizione?*********

Ho sempre avuto un computer in casa. E mi sono appassionato alla grafica da molto più di 20 anni. Non c'era internet, avevo un commodore 64 ma ero ricchissimo. Avevo persino un CAD che girava su floppy disk. Credo di essere stato uno dei pochissimi in quegli anni ad avere un lettore di floppy disk per il commodore 64! Per quanto riguarda quel CAD, bhe ci volevano due giorni per tirare una linea. 
Di tutti i software di grafica io ho visto le prime versioni. "Non c'era internet quindi niente video tutorial, documentazione o domande a google. L'apprendimento era molto più difficile e lento." Non ho percepito affatto questo avvento dell'era digitale perchè l'ho iniziata ad assaporare per piccole dosidall'inizio ed è stato bellissimo. lo rifarei.

7. *******Quale è la tua valutazione sul futuro degli NFT e dell’arte in generale?*******

La mia valutazione è positiva. Tuttavia non credo alle idee che restano "pulite" per tanto tempo. C'è sempre qualcosa che le fa tendere verso il disordine. E' la storia del mondo che ce lo insegna anzi quella dell'Universo se guardiamo i massimi sistemi. Però esiste il cambiamento e finchè saremo pronti a cambiare ci sarà vita.